Zoals besproken in de inleiding draait de thesis om het renderen van drie
dimensionale scenes in real-time. Het doel is hierbij veelal om geloofwaardige
afbeeldingen te cree\"eren uit een bepaalde drie dimensionale scene beschrijving.
In veel gevallen betekent dit dat de scene fotorealistisch afgebeeld dient te
worden, echter andere stylistische keuzes zijn tevens mogelijk. Echter in alle
gevallen is het concept van geloofwaardigheid in grote mate afhankelijk
van de manier hoe mensen de wereld om zich heen waarnemen. Voordat dan ook
verder ingegaan wordt op de algoritmes om dergelijke afbeelding te produceren,
zal eerst ingegaan worden op deze perceptie. Nadat vastgesteld is wat bereikt
dient te worden met renderen, zal ingegaan worden op hoe dit mathematisch voor
te stellen, en welke algoritmes gebruikt worden om deze problemen op te lossen.
Als laatste zal besproken worden hoe dit binnen huidige generatie videokaarten
op hardware niveau ge\"implementeerd is.  

