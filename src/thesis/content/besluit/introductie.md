Het gestelde doel van deze thesis is om een lichttoekenningsalgoritme te 
ontwikkelen dat een deel van de datastructuren tussen frames hergebruikt om zo
tot een betere performantie te komen dan verkregen wordt met moderne 
lichttoekenningsalgoritmes. Hiervoor is in het vorige hoofdstuk het Hashed 
Shading algoritme ge\"introduceerd. Tevens zijn in voorgaande hoofdstukken 
Tiled en Clustered shading ge\"evalueerd, twee moderne 
lichttoekenningsalgoritmes.

In dit hoofdstuk zal aan de hand van de verkregen inzichten van de voorgaande
hoofdstukken ge\"evalueerd worden of met Hashed Shading het gestelde doel 
bereikt is. Hierna zal ingegaan worden op enkele mogelijke oplossingen voor de
problemen van Hashed Shading.

